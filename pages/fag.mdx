# Valgfag

Alle bachelorprogrammene på informatikk har flere valgemner, og det kan være vanskelig å finne ut hvilke fag som passer for ditt studieløp og interesser. Avhengig av hva du vil fokusere på og lære er det et vidt spektrum av mulig valg, og ikke alle fagene er på informatikk. Under følger en samling av fag med beskrivelser.

## Informatikk

- **INF112: Systemkonstruksjon (vår)**: Prosjektfag, for deg som vil lære deg hvordan prosjekter utvikles professjonelt. Faget er delt opp i gruppearbeid hvor man lager en større applikasjon, gjerne et spill og undervisning om utviklingsmetodikk.
- **INF115: Databaser og modellering (vår)**: Databaser brukes i omtrent alt av utvikling. Faget anbefales for alle som vil drive med utvikling.
- **INF122: Funksjonell programmering (høst)**: For deg som vil lære en helt ny og annerledes måte å programmere og tenke på. Her lærer man Haskell, parsing og funksjonell programmering. Forvent bratt læringskurve, studenter som tar faget er splittet om hva man synes; enten elsker man det eller så hater man det.

## InfoMedia

Dersom du vil lære deg webutvikling, design og UX må du enten lære det selv på nett eller ta fag på InfoMedia.

- **INFO263: Interaction Design and Prototyping (vår)**: Interaksjonsdesign og god UX er viktig ved utvikling av applikasjoner. Dette faget gir en innføring i prototyping og design av interaktive teknologier som nettsider eller mobilapplikasjoner.

## Matematikk

Viktig å merke seg at ett matematikkfag kan være statistikk!

- **MAT102: Brukarkurs i matematikk II:** MAT101 sin lille storebror, ofte brukt som et enkelt matematikkfag for en god karakter.
- **STAT110: Grunnkurs i statistikk (høst):** Statistikk er en viktig del av flere grener av informatikk, fra maskinlæring til nettverkslast til entropi. Man kan også ta STAT101, men STAT110 anbefales.
